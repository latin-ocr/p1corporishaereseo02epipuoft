PANARH Lm. 1. TOM. u. maa. xxvu. 205

rum nomen suis omnibus affinxit, indidemque Gnostici illi, de quibus
proxime disputavimuS, Catagnostici potius, boc est Damnates ap-
peHandL

Sed ut ad Carpocratem redeam, is supremum quidem principum
unum asserit, eundemque parentem omnium, et incognitum, nec
ullo nomine significatum perinde ut caeteri studet asserere. Mun-
dum vero et quae mundo continentur ab angelis esse facta, qui in-
cognito illo parente longe inferiorem dignitatis ordinem tenent. Eos
vero statuit ab suprema virtute deficientes mundum istum fabricasse.
Iesum porro dominum nostrum a Iosepho genitum, uti caeteri mor-
tales ex viri mulierisque semine procreantur. Hunc qui nihil omnino
reliquis ab hominibus differret, vitae solum genere, ac temperantia,
et virtute, ac iustitia praestitisse. Sed cum firmiori vegetiorique
quam alii homines esset anima praeditus, eorumque quae sursum in
incogniti parentis comitatu viderat meminisset, immissas ab eodem
parente in eius animam virtutes esse dicunt, ut eorum quae aspexe-
rat recordata corroborataque conditores orbis angelos effugeret, hoc
ipso quod per omnia rerum quae in mundo sunt, actionumque quae
ab bominibus suscipiuntur, genera transiret, adeoque scelesta exe-
crandaque clanculum facinora perpetraret, ut ita demum actionibus
omuibus perfuncta, liberaque eadem lesu anima incognitum ad pa-
rentem evolaret, a quo illae erant virtutes immissae quarum bene-
ficio per omnia uti diximus actionum genera traducta exsolutaque
sursum ad eum penetraret. Sic quae eius similes essent animae,
iisdem addictas studiis, eodemque modo liberatas, ad incognitum pa-
rentem evolare sursum, dum functionibus omnibus obitis, et ab uni-
versis pariter expeditae deinceps in‘ libertatem asseruntur. Verum
quod anima lesu in ludaeorum ritibus enutrita angelos illos coutem-
psissct, ob id virtutes accepisse, quibus cum constitutis ad poenas
hominum perpessionibus defungi potuisset, mundi illos architectos
transcenderit. Neque veroid unam lesu animam perficere potuisse,
sed et aliam quamlibet, quae per actiones eiusmodi progressione fa-
cta super conditores orbis angelos efferri potuerit3 haec enim si vi-
res acceperit paria cum lesu eademque praestabit, ut paulo ante di-
ximus. Ex quo miseri isti impostoris illius fraude decepti tam into-
lerabili arrogantia sunt, ut se vel ipsimet lesu anteponendos existi-
ment. Hcrum alii non quidem lesu, sed Petro, Andreae, Paulo,
ceteris apostolis praestare sese dicunt cum abundantia quadam scien-
tiae, tum quod progressiones varias ac decursus longe iis cumulatius
obierint. Nonnulli vero sunt qui inter se ac dominum nostrum le-
sum Christum nihil interesse censeant. Quippe animae ex eadem

Cap. ΙΙ.

