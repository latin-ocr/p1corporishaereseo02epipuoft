SANCTl
EPIPHANII

ADVERSUS HAERESES

LIBRI 1. TOMUS Π.

ADVERSUS SIMONIANO S.
Quae est haeresis ab exortu Christianae religionis prima,
ordine XXI.

Primae omnium quae a Christi tempore ad hanc aetatem pro· Cap. Ι.
dierunt haeresis princeps Simon illc Magus extitit. Quae quidem
secta non recte, neque ex ordine, Christianum nomen usurpat, sed
pro adulterina sua depravatione atrocissima quaeque committit. lgi-
tur Simon iste veneficus fuit, Gitthis oriundus olim oppido, nunc
vico Samariae. Qui popularibus suis malis artibus illudens ac frau-
dibus pellectos decipiens magnam se dei vim esse praedicabat coeli-
tus in terras delapsam. Porro apud Samaritanus suos pro deo se
patre venditabat, apud ludaeos filium se faciebat. Negabat revera
se aut aliter quam specie tenus esse passum. Idem apostolis blan-
ditus cum aliis bene multis a Philippo baptizatus est. Mox praeter Act· 8-
unum illum universi summos apostolos advenientes, perque manus
sibi ab illis impositas spiritum sanctum excipiunt. Nam Philippus,
quod diaconus duntaxat esset, imponendarum manuum communi-
candique spiritus sancti potestate carebat. Verum Simon iste animo
ac mente depravatus, cum se turpissimo quaestui et avaritiae dedi-
disset, neque quicquam de perversis studiis remisisset, apostolo Pe-
tro pecunias obtulit, ut is sibi largiendi per manuum impositionem
spiritus sancti potestatem conferret. Eundem quippe spiritum in alios
transfundere cogitabat, atque ita maximam sese pecuniarum vim col-
lecturum, atque ingens omnino lucrum cum exiguo pretio commu·
laturum sperabat.

3. ἐπικερδήσαι codd. vanc. ct Rhediy. ἐπικερδῆναι editi libri.

