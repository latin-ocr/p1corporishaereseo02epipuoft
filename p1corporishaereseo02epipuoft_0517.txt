PANARH LIB. I. TOM. ΙΙΙ. HAER. XXXVII. 505

continere facile deprehenditur. Nam si Pruuicum esse aliquam exi-
stimant, quis ex ipso statim vocabulo non animadvertat quam imbe-
cillum ac leve sit quod isti profitentur, ut iam ostendimus. Quicquid
enim Pruuicum fieri dicitur, id inutile est, adeoque minime inter
eximia numerandum. Qui enim laudari potest quod inutile sit!
Quam est praeterea stolidum a Pruuico exhaustum esse Ialdabao-
them, ab eoque scintillam ad infima illa excussam arbitrari! ltem-
que, qui in sublimi collocatus esset eum agnovisse qui exhausto
esset illo superior. Enim vero quale illud miraculum est, ut homo,
cui tenuissima quaedam sit aspersa scintilla, maiorem illis ipsis a
quibus productus est angelis cognitionem adeptus fuerit? Si quidem
auctores isti bominis ac fabricatores angeli, sive laldabaothis filii,
quae laldabaothe superiora erant ignorarunt. Qui autem ab illis
formatus est, scintillae beneficio cognovit. Quamobrem suis illi se
dogmatibus induunt et evertunt, cum partim serpentem venerari in-
stituant, partim Evam illius fraudulentia deceptam existiment, par·
tim Christum eundem esse velint, partim superioris illius laldabao-
this filium, qui interclusa coelestium contemplatione summam liberis
suis iniuriam imposuit, matrem repudiavit ac contempsit, non minus
quam supremum Parentem, quem ab iis quos genuerat coli ac prae-
dicari minime sit passus. Qui vero serpentem convenit coelestem
esse regem, cum adversus Parentem insurrexerit? Aut quomod0‚
si cognitionem impertiat, Evae imposuisse dicitur? Nam qui fraude
aliqua scientiam affert, non is scientiam, sed pro ea ignorationem
communicat. Quod illis accidere certissima ratione conficitur. Cum
enim summa in inscitia versentur, eam nihilominus scientiam esse
putant. Qua in re vehementer hallucinantur, dum errorem suum et
ignorantiam scientiae appellatione dissimulant.

Sed alia quaedam insuper testimonia proferunt. Veluti Moysen Cap.VtI.
aeneum serpentem in deserto sustulisse, palamque proposuisse, ut Num·²¹23·
illis remedio esset quos serpens momorderat. Hoc enim ipsum prae-
sentem vim eontra venenatos morsus babere iactitant. Sed vel illud
contra se manifeste pronuntiant. Si enim morsus illi serpentium
erant, iidemque perniciosi, consequitur minime bouum esse serpen-
tem. Quod vero tum a Moyse est erectum, sola sui contemplatione
medebatur, non utique quod ita serpentis natura ferret, sed quod
ita deo visum esset, qui quos serpentes pupugerant, iis per serpen-
tem mali remedium paraverat. Neque vero mirum esse cuiquam
oportet, si unde quispiam laesus fuerat, inde medicinam acceperit.

quod libri tenent omnes. Quod idem Cor· errantes convertit. Verbum ἆλιτεύειν Sui-
narius corrigendum putasse videtur, qui das ἁμαρτάνειν interpretatur.

