PANARn anv. HAERESES ΜΒ. 1. ToM. 1. 71

iussu et in anguem conversa resurrectionem significabat. Idem porro
Moyses Rubenitis benedicens ita loquitur: Vivat Haben, et non mo-
riatur. Quod ei precatur qui iamdudum e vivis excesserat, quo vi- Deut.33‚6.
tam aliam esse post obitum doceret, nec non et iudicium in qno
homines secunda morte damnantur. Atque ideo duplicem illi bene-
dictionem impertit. Vivat, inquit, in resurrectione scilicet, neque
moriatur, in iudicio. Quibus verbis non illam mortem significavit
quaein animorum a corpore separatione cernitur, sed eam potius
quae in damnatione consistit. Pauca haee ad evertendum illorum
errorem sufficient. Habent et alios veteres ritus eum extrema de-
mentia coniunctos. Nam et lotio perfundi solent quoties peregre
domum redeunt, tanquam aliqua contagione polluti et aqua sese ve-
stesque suas abluunt, eum alterius gentis quempiam tetigerint. Hac
enim re contaminari se putant, si quemquam mortalium aut alterius
sectae hominem attingant. Tanta est illorum vecordia.

lam quemadmodum facile redargui ipsorum insania pos· Cap. lv.
sit, animadverte quaeso, nec ullo negotio percipies. Etenim mor-
tui cadaver abominantur, cum sint suis ipsimet factis mortui. At-
qui nou uno alterove, sed infinitis testimoniis convincitur non
esse mortuorum corpora detestanda. Nam quod lex contrarium vi-
detur asserere, aliud quiddam aenigmate adumbrare voluit. Non
enim duorum, ut dixi, triumve id testimonia comprobant, sed sex-
centa viginti duo millia hominum in deserto, totidemque alia, atque
iis etiam plura. Quin et longe uberiora sunt scripturae loca quae
de loculo, in quo loseplii ossa condita sunt, mentionem faciunt. Qui
loculus quadraginta totos annos in castris circumlatus neque abomi-
nationi fuit, neque contagione sua labem ullam aspersit. Caeterum
vere hoc a scriptura dictum est: Se· quis mortuum telegerz't, pollutus Levit.
ad vesperam usque permanebit.- tam se aqna lavabit, ae repurgabz‘tur. ¹¹' 28·
Quibus verbis domini nostri lesu Christi mortem ac susceptam in
corpore passionem innuit. Ex eo enim, quod articulum apposuit,
distinctione nominis opus esse demonstrat. Nam ubicumque arti-
culus adiungitur, certa ac perspicue definita res intelligitur. Sine
articulo de quolibet accipi infinite solet. Ut exempli caussa si, Rex,
dixero, nomen quidem ipsum declaro, quis ille sit de quo loquor,
aperte non significo. Regem enim tam Persarum quam Medorum
atque Elamitarum appellamus. Quod si articulo etiam adhibito, Hic
rex, dicimus, nemo quem velimus ignorat. Hic enim rex eo arti-
culo notatur de qno quaestio vel sermo aliquis inciderit, denique qui
sit cognitus ac certo imperio dominetur. Similiter cum, Deus, sim-

