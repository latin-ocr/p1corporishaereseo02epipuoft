PANARII LIB.1. ΤοΜ. 11. HAER. xxx. 259

im Iosephus inveterata pertinacia obduruerat. Sed clementissimus
dominus ‚ qui sese diligentibus praeclara quaedam offert consequen-
dae salutis praesidia ‚ eadem illis impertit quos aeternae vitae felici-
tate dignari constituit.

Per idem tempus cum iam patriarcha ludas (ita enim forte voca· Cap.X1.
batur) ad robustam aetatem pervenisset, losephum praemii loco apo-
stolatus (dignitatis id nomen est) honore ac commodis exornat. lnde
cum literis in Ciliciam proficiscitur. Quo cum accessisset, unoquo-
que ex oppido decumas ac primitias a provincialibus Iudaeis exigebat.
Ac tum casu contigit ut nescio qua in urbe in vicina ecclesiae domo
diversaretur. Exinde contracta cum episcopo familiaritate clam ab
eo evangeliorum librum postulat, ac legit. Et qnoniam pro ea quam
gerebat apostoli functione (ita enim ut diximus ea dignitas vocatur),
summam prae se gravitatem atque in constituenda disciplina severi-
tatem serebat‚ cui rei praestandae fuerat electus, ac plerosque syna-
gogis praefectos et sacerdotes ac presbyteros et azanitas, quo no-
mine diaconos aut ministros appellant, homines improbos in ordinem
redegerat ac dignitate privarat, multorum in se convertit odia3 qui
ut. eum ulciscerentur, curiosius explorare⁷ et quae ab illo gererentur
inquirere summopere cupiebant. Ob eas igitur caussas acutissime
tandem odorati ex improviso impetum in aedes faciunt, atque in ipsa
evangeliorum lectione losephum opprimunt. Hic libro de manibus
erepto hominem corripiunt, et ad terram allisum vociferantes, ma-
ximisque contumeliis vexantes iu synagogam abducunt, virgisque
caedunt. Primum hoc ab illo legitimum certamen pro fide susceptum.
Ad haec accurrit urbis episcopus, eumque ex illorum manibus eripit.
Alias deinde cum iter agentem offendissent, sic enim ipse narrabat,
in Cydnum abiiciunt, atque illum impetu fluminis abreptum ac sub
aquas demersum periisse rati magnopere gavisi sunt. Sed is serva-
tus postea coelesti lavatione dignatus est. Hinc ad comitatum pro-
fectus ad Constantini imperatoris amicitiam pervenit, eique quicquid
sibi acciderat exposuit, principem se ludaeos inter dignitatis locum
habuisse, sed visa sibi frequentia divinitus oblata, invitante domino,
ut ad fidei cognitionisque suae sanctissimam sortem ac salutem sese
transferret. At optimus imperator, Christique revera servus, et
divino quodam inter principes ardore post Davidem, Ezechiam et
Iosiam aestuans, hoc illi dignitatis praemium , quod paulo ante retu-

3. Carnarius.- et per legem hoc cer— 5. οἷφαρπαγέντα cod.Vatic. ἁρπαγέντα
tamen primum ipsi contigit. editi libri et cod. Rhediq.

4. εἰς cod. Vatic. et inde ed. Petav. 6. ἐπεφαίνοντο cod. Vatic.
χαμαὶ εἰς cod. Rhedig. et edit. princ.

17*

