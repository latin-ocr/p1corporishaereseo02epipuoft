PANAnn ADv. HAERESES LIB. 1. ToM. 1. 91

ADVERSUS HEMEROBAPTISTAS.
Quae est haeresis IV. Iudaismi, ordine XVII.

Proxima est Hemerobaptistarum secta, quae ut ab aliis nulla Cap. Ι.

ἰη re dissidet, eademque dogmata cum Scribis ac pharisaeis am—
plectitur, ita cum Sadducaeis non modo in neganda mortuorum re-
surrectione convenit, verum etiam communem cuin iis infidelitatem
caeterarumque rerum pravitatem retinet. Hoc vero praecipuum ha-
bent, quod tam vere autumnoque quam aestate atque hieme quoti-
die lavant, unde et Hemerobaptistarum appellationem adepti sunt.
Ita enim statuebant, vivere aliter hominem non posse quam si quoti-
die se aquis elueret, atque ab omni crimine purgaret.

Sed a nobis uno verbo funditus everti secta illa potest, cuius
dogmata nt a fide prorsus aliena, sic cum infidelitate coniuncta sunt.
Cum enim diebus singulis abluantur, vel sua ipsi conscientia redar-
guuntur omnem illam quam pridie conceperant spem cum fide atque
expiatione perdidisse. Nam si unum duntaxat baptismum tenerent,
in eo fiduciae aliquid, utpote perpetuo atque immortali, collocare
possent. lam vero qui hodie non curandi corporis gratia, sed ad
expianda scelera loti sunt, quibusque ideo repurgata, ut ipsi sta—
tuunt, omnia esse debent, iidem cum postridie rursum abluuntur,
declarant profecto hesternum illum baptismum evanuisse. Nisi enim
iste periisset, nihil erat cur ad criminum expiationem denuo illum
postera luce repeterent. Quod si peccare omnino non desinunt,
existimantque se cum perpetuo ac diebus singulis peccent expiari
aqua posse, vehementer aberrant, nec est eorum instituto vanius
aut absurdius quicquam. Etenim neque Oceanus ipse, neque maria
omnia, neque perennes fluviorum aquae vel fontium, neque quic-
quid uspiam pluviarum est, si unum in locum conveniant, eluere
peccata hominum possunt, quando id citra omnem rationem citraque
dei praeceptum adhibetur. Purgare proinde scelera poenitentiae est,
uniusque baptismi, per mysticarum rerum appellationem. Sed uos
ab hac etiam secta ad aliam transibimus, cum abunde esse putemus
paucis adversus illorum stoliditatem remedia comparasse. Hactenus
igitur in lectorum gratiam ista disputata sint.

Cap. 11.

