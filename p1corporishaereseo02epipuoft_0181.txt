PANAau Lm. 1. ΤοΜ. 11. HAER.XXV1. 169

rum in agro virgultorumque desiccatam congeriem et ad incendium
praeparatam iu medium proferam, eo quod eadem illa perditi Nico-
lai secta, tanquam insitione quadam, vel potius uti ferae scabiei ac
leprae contagione alia ex aliis corpora, sic hominum tentantur ac
corrumpuntur animi. Hoc itaque modo cum superiore haeresi cohae-
rens ex aliqua parte, qui a Nicolao ipso eiusque antecessoribus, Si-
mone ac caeteris, occasionem nacti Gnostici nominantur, κατάγνω-
στοι hoc est damnandi penitus, propter impurissimi flagitii quod per-
petrare solent turpitudinem ac nequitiam. Quamobrem cum nos il-
lum hactenus continentiae ad breve tempus cultorem, ac subinde de-
sertorem, et hydropis similem (quod serpentis genus ex aquis in ter-
ram emergit, et eodem postea se recipit) calamo, qui Christo iu
manum traditus est, percussum confecerimus, reliquas ad haereses
orationem nostram promovebimus.

ADVERSUS GNOSTIGOS‚
quae est haeresis VI.‚ sive XXVI.

Rursum Gnostici isti varie ab illo propagati in mundo pullula-
runt, homines erroribus implicati, ac velut ex amaritudine procreati
fructus, quemadmodum cuivis perspicuum est, et ad veritatis proba-
tionem nou solum a fidelibus, sed etiam ab infidelibus deprehendi
nullo negotio potest. Etenim vulvam, ac turpitudinem, caeteraque
id genus iu sermone iactare, nonne ridiculum mortalibus omnibus
Graecis perinde ac barbaris, sapientibus insipientibusque videbitur?
Sed haec magna prorsus calamitas, ac vehemens, ut ita dicam, iu-
felicitas est, damnatos illos, et errore deceptos sectarum artifices
incitari contra nos atque insurgere, velut foedas quasdam bestias,
quae molestiam nobis ac foetorem et pruritum confictis illis suis men-
daciis afferant. Ergo isti cum Nicolao coniuncti, et ab eo velut
subventaneo serpentis ovo scorpii sive aspidibus prognati, quaedam
nobis inaniter sonantia nomina librosque commenti sunt, velut inter
caeteros quem Noriam appellant, atque ex superstitiosis gentilium
opinionibus conformatis ad institutum suum nugis illis ac fabulis veri-
tati mendacium admiscent. Quippe Noriam istam Noemi coniugem
faciunt. Quam idcirco Noriam vocant, ut quae a gentilibus concin-
nata sunt barbaris vocibus dissimulantes circumventis a se hominibus
facilius illudant, quo quidem pacto, ut Pyrrhae vocabulum iuterpre-
tando redderent, Noriae appellationem indiderunt. Nam cum Nura
apud Hebraeos ignem, uon illa quidem secretiore lingua, sed Sy-

Cap. 1.

