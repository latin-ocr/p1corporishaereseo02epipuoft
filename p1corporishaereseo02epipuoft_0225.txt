PANAan Llss. 1. ToM. 11. HAER. xxvn. 213

ventibus adhuc apostolis, Petro scilicet ac Paulo episcopi alii surro-
gari, quod iidem illi praedicandi evangelii gratia in alias urbes regio-
nesque profectionem susciperent, carere autem episcopo Roma non
posset. Siquidem Paulus in Hispaniam pervenit, Petrus vero Pon-
tum ac Bithyniam saepenumero peragravit. Ac fieri sane potuit,
ut primum Clemente constituto, cnm is defugeret (si ita tamen con-
tigit, quod ego opinando potius quam asseverando dixerim) postca
Lino, Cletoque mortuis, qui th annorum spatio singulatim episco-
patum obtinuerunt, post apostolorum Petri Paulique necem, quae
in annum Neronis XII. incurrit, tum demum pontificatum capessere
sit coactus. Sed utcumque sese res hahuerit, Romanorum pontiti-
cum ista successio est: Petrus et Paulus, Linus ac Cletus, Cle-
mens, Euaristus, Alexander, Xystus, Telesphorus, Euaristus‚
Hyginus, Pius, Anicetus, qni est a me paulo ante in episcoporum
ordine numeratus. Ac nemini sane mirum videatur cur singula tan-
ta cum diligentia percurrerim. Per haec enim perpetuo certa accur-
rataque veritas ostenditur. Quamobrem Aniceti, ut dictum est tem-
pore, Marcellina illa Romam veniens, et Carpocratianae doctrinae
virus evomens, multos illic errore suo depravatos in exitium impu-
lit, indidemque Gnosticorum sunt excitata primordia, Habent porro
Carpocratiani depictas coloribus imagines, quidam etiam aureas aut
argenteas, vel ex alia materia factas, quas esse Iesu effigies affir-
mant, easdemque a Pontio Pilato ad Christi similitudinem effictas,
quo tempore inter homines degebat. Sed eiusmodi imagines occultas
habent, nec non et philosophorum quorundam , ut Pythagorae, Pla-
tonis, Aristotelis, aliorumque, quibus eas quas dixi Christi effigies
miscent, et erectas simul omnes adorant, ad easque gentilium ritus
instituunt. Collocatis enim simulacris istis, quae a gentilibus fieri
solent deinceps perficiunt. Quinam vero sunt gentiles ii ritus alii
quam sacrificia, caeteraque generis eiusdem? Caeterum ita soli ani—
mae salutem attibuunt ut ab eius communione corpora segreganda
putent.

Quamobrem omni illos ope profligare oportet atque evertere.
Neque enim est qnod eiusmodi (logmata praesertim a tali impostore
profecta quispiam contemnat. Atenim dicat aliquis, Nonne ea sunt
cognitu facilia stultitiaque plenissima? Sunt ea vero. Sed insi-
pientibus stulta plerumque persuadentur, imo etiam prudentes a recta
via deflectunt, nisi animi vis adsit veritatis exercitatione firmata.
Quamobrem cum in iisdem quibus Simon magicis artibus caeteraque
errorum faece Carpocras haereat, nos easdem quoquc ad illum ever-
tendum rationes adhibebimus. Si enim ignota illa nec ullo nomine

Cap. Vn.

