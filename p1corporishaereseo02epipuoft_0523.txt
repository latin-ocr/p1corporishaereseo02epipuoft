PANARn [ΑΒ. 1. ΤοΜ. in. HAER. xxxviii. 511

in sato et procella conflictantur, ac velut e spinis et vepribus emi-
nentes, unaque spinarum strue comprehensi, duntaxat appellationi-
bus discrepant. Nam spinarum genera quidem varia sunt, sed ad
pungendum nocendumquc vis omnibus est communiter insita.

igitur Caiani a potentiori quadam Virtute ac coelesti auctoritate
derivatam esse Cainum praedicant, nec non et Esau et (jore, cum
suis, itemque Sodomitas: Abelum vero ab imbecilliori Virtute pro-
diisse. Quamobrem illos omnes opinione sua laudandos ac secum
necessitudine coniunctos asserunt, deque eiusmodi cum Caino et So-
domitis, Core et Esau cognatione gloriantur ac perfectae sublimiori-
que scientiae illos adscribunt. ldeo mnndi huius opificem putant,
cnm ad eos funditus profligandos incumberet, nocere nihil omnino
potuisse. Ab eo quippe semetipsos occultasse, et in supremum
Aeonem esse commutatos, unde et fortissima illa Virtus est. Nam
illos ad sese Sapientia utpote necessarios admisit. Propterea ludam
accurate omnia haec habuisse perspecta memorant. Quem quidem
affinem esse suum iactitant, eidemque excellentem quandam vim co-
gnitionis attribuunt. Quod usque adeo defendunt, ut eius nomine
inscriptum opusculum circumferant quod Iudae Evangelium appellant.
Cui similia quaedam alia volumina confinxerunt adversus Hysteram,
boc est Uterum, quo nomine totius universitatis, hoc est coeli ter—
raeque, fabricatorem vocant. Negant porro liberari ullos posse nisi
per omnia transierint, quod et Carpocrates opinatus est.

Quilibet enim illorum buius occasione dogmatis nefaria quaedam
omni volutans, singulorum angelorum nomina tam verorum qnam
ab ipsis confictorum invocans unicuique detestandum aliquod facinus
ac peccatum velut praecipuum attribuit, ac qualecumque suum scelus
certi cuiuspiam ad angeli nomen accommodat. Cum enim eiusmodi
aliquid committunt, hunc in modum praefari solent. Ο angele N.,
tuum opus exerceo! Ο potestas N., actione tua fungor! Atque
istud ipsum est, quod ab illis absoluta coguitio dicitur, quandoquidem
ut per nefanda omnia flagitiorum genera impune ita volitarent, a su-
perioribus sectis velut parentibus, Gnosticorum videlicet ac Nicolai,
iisque affinium Valentinianorum et, Carpocratis dogmatibus occasio-
nem nacti sunt. Pervenit et ad nos certus eorundem liber, in quo
sceleratissima nescio quae vocabula commenti sunt, in eoque ista
continentur: Hic est, iuquit, angelus, aquo Moyses excaecatus
est, iique angeli sunt, a quibus Core, Datlian et Abiron, eorum-
que sectatores, occultati subtractique suut. Quin alium insuper

Cap. 11.

